---
title: Porusz piłką
slug: Games/Tutorials/2D_Breakout_game_pure_JavaScript/Move_the_ball
tags:
  - 2D
  - Canvas
  - Gry
  - JavaScript
  - Początkujący
  - Poradnik
  - Pętla
  - ruch
translation_of: Games/Tutorials/2D_Breakout_game_pure_JavaScript/Move_the_ball
original_slug: Games/Tutorials/2D_Breakout_game_pure_JavaScript/posusz_pilka
---
<div>{{GamesSidebar}}</div>

<div>{{IncludeSubnav("/en-US/docs/Games")}}</div>

<p>{{PreviousNext("Games/Tutorials/2D_Breakout_game_pure_JavaScript/Stworz_element_Canvas_i_rysuj_na_nim", "Games/Tutorials/2D_Breakout_game_pure_JavaScript/odbijanie_od_scian")}}</p>

<div class="summary">
<p>To jest <strong>2-gi</strong> z 10-ciu kroków poradnika <a href="/pl/docs/Games/Tutorials/2D_Breakout_game_pure_JavaScript">Gra Breakout 2D w czystym JavaScript</a>. Możesz zobaczyć kod źródłowy, który otrzymamy po ukończeniu tej lekcji, na <a href="https://github.com/end3r/Gamedev-Canvas-workshop/blob/gh-pages/lesson02.html">Gamedev-Canvas-workshop/lesson2.html</a>.</p>
</div>

<p><span class="seoSummary">Z poprzedniej części dowiedziałeś się w jaki sposób narysować piłkę, a teraz ją poruszymy. Z technicznego punktu widzenia, będziemy malować piłkę na ekranie, czyścić ten ekran i malować ją ponownie w nieco innej pozycji w każdej klatce aby uzyskać wrażenie ruchu — dokładnie tak, jak uzyskujemy ruch w filmach.</span></p>

<h2 id="Definiowanie_pętli_rysowania">Definiowanie pętli rysowania</h2>

<p>Aby stale aktualizować rysunek w każdej klatce, musimy zdefiniować funkcję rysowania, która będzie działała w kółko, za każdym razem z różnym zestawem wartości zmiennych aby zmieniać pozycję sprite'a, itd.  Możesz uruchomiać funkcję w kółko używając wbudowanych w JavaScript funkcji takich, jak  {{domxref("WindowTimers.setInterval()", "setInterval()")}} lub {{domxref("window.requestAnimationFrame()", "requestAnimationFrame()")}}.</p>

<p>Usuń cały poprzedni kod JavaScript który miałeś dotychczas w swoim pliku HTML z wyjątkiem pierwszych dwóch linijek oraz dodaj pod nimi poniższy kod. Funkcja <code>draw()</code> będzie wykonywana w środku <code>setInterval</code> co 10 milisekund:</p>

<pre class="brush: js">function draw() {
    // kod rysowania
}
setInterval(draw, 10);</pre>

<p>Dzięki wykorzystaniu <code>setInterval</code>, funkcja <code>draw()</code> będzie wywoływana co 10 milisekund bez przerwy, lub do czasu, kiedy ją zatrzymamy. Narysujmy więc teraz piłkę — dodaj ten kod do swojej funkcji <code>draw()</code>:</p>

<pre class="brush: js">ctx.beginPath();
ctx.arc(50, 50, 10, 0, Math.PI*2);
ctx.fillStyle = "#0095DD";
ctx.fill();
ctx.closePath();
</pre>

<p>Wypróbuj swój kod — piłka powinna być przerysowywana przy każdej klatce.</p>

<h2 id="Poruszmy_piłkę">Poruszmy piłkę</h2>

<p>W tym momencie nie będziesz w stanie zauważyć, że piłka stale jest przerysowywana, jako że nie zmienia swojej pozycji. Zmieńmy więc to. Po pierwsze, zamiast wpisanej na stałe pozycji (50,50), ustalmy punkt początkowy w dolnej środkowej części Canvas za pomocą zmiennych o nazwach <code>x</code> i <code>y</code>, a następnie użyjemy tych zmiennych do zdefiniowania pozycji na której będzie rysowana nasza piłka.</p>

<p>Najpierw dodaj poniższe dwie linie kodu nad twoją funkcją <code>draw()</code> aby zdefiniować <code>x</code> i <code>y</code>:</p>

<pre class="brush: js">var x = canvas.width/2;
var y = canvas.height-30;
</pre>

<p>Następnie zmień swoją funkcję <code>draw()</code> tak, aby używała zmiennych <code>x</code> i <code>y</code> w metodzie {{domxref("CanvasRenderingContext2D.arc()","arc()")}} tak, jak zaznaczyliśmy to w poniższej linijce:</p>

<pre class="brush: js; highlight:[3]">function draw() {
    ctx.beginPath();
    ctx.arc(x, y, 10, 0, Math.PI*2);
    ctx.fillStyle = "#0095DD";
    ctx.fill();
    ctx.closePath();
}
</pre>

<p>Teraz czas na najważniejszą część: po narysowaniu każdej ramki, będziemy dodawać niewielkie wartości do zmiennych <code>x</code> oraz <code>y</code> aby wyglądało na to, że nasza piłka się porusza. Zdefiniujmy te małe wartości jako <code>dx</code> i <code>dy</code> oraz przypiszmy do nich wartości kolejno 2 oraz -2. Dodaj ten kod poniżej definicji zmiennych x i y:</p>

<pre class="brush: js">var dx = 2;
var dy = -2;
</pre>

<p>Ostatnią rzeczą do zrobienia jest zaktualizowanie <code>x</code> i <code>y</code> o wartości zmiennych <code>dx</code> i <code>dy</code> w każdej ramce, dzięki czemu piłka będzie rysowana w nowej pozycji przy każdym odświeżeniu. Dodaj dwie, poniżej zaznaczone, linie do swojej funkcji <code>draw()</code>:</p>

<pre class="brush: js; highlight:[7,8]">function draw() {
    ctx.beginPath();
    ctx.arc(x, y, 10, 0, Math.PI*2);
    ctx.fillStyle = "#0095DD";
    ctx.fill();
    ctx.closePath();
    x += dx;
    y += dy;
}</pre>

<p>Zapisz ponownie kod i wypróbuj go w przeglądarce. Działa ok, jednak zdaje się, że piłka zostawia za sobą ślad:</p>

<p><img alt="" src="https://mdn.mozillademos.org/files/10430/ball-trail.png" style="display: block; height: 320px; margin: 0px auto; width: 480px;"></p>

<h2 id="Czyszczenie_canvas_przed_każdą_ramką">Czyszczenie canvas przed każdą ramką</h2>

<p>Piłka pozostawia ślad, ponieważ za każdym razem rysujemy nowe koło jednak bez usunięcia poprzedniego. Nie martw się, ponieważ dostępna jest metoda do czyszczenia całej zawartości canvas: {{domxref("CanvasRenderingContext2D.clearRect()","clearRect()")}}. Przekazujemy do niej cztery parametry: pozycję x i y górnego lewego narożnika oraz pozycję x i y dolnego prawego narożnika prostokąta. Cała powierzchnia pokryta przez ten prostokąt zostanie wyczyszczona ze wszystkich wcześniej namalowanych tam elementów.</p>

<p>Dodaj podświetloną linie do funkcji <code>draw()</code>:</p>

<pre class="brush: js; highlight:[2]">function draw() {
    ctx.clearRect(0, 0, canvas.width, canvas.height);
    ctx.beginPath();
    ctx.arc(x, y, 10, 0, Math.PI*2);
    ctx.fillStyle = "#0095DD";
    ctx.fill();
    ctx.closePath();
    x += dx;
    y += dy;
}
</pre>

<p>Zapisz kod i uruchom go jeszcze raz. Tym razem zobaczysz poruszają się piłkę bez żadnego śladu. Co 10 millisekund canvas jest czyszczony, niebieskie koło (nasza piłka) jest rysowana na podanych współrzędnych <code>x</code> i <code>y</code> po czym ich wartości są aktualizowane.</p>

<h2 id="Oczyszczanie_naszego_kodu">Oczyszczanie naszego kodu</h2>

<p>Do naszej funkcji <code>draw()</code> będziemy dodawać coraz więcej i więcej poleceń w następnych krokach, więc dobrze jest utrzymać ją jak najbardziej przejrzystą i czytelną. Zacznijmy więc od przeniesienia kodu odpowiedzialnego za rysowanie piłki do osobnej funkcji.</p>

<p>Zastąp naszą funkcję <code>draw()</code> poniższymi dwiema funkcjami:</p>

<pre class="brush: js">function drawBall() {
    ctx.beginPath();
    ctx.arc(x, y, 10, 0, Math.PI*2);
    ctx.fillStyle = "#0095DD";
    ctx.fill();
    ctx.closePath();
}

function draw() {
    ctx.clearRect(0, 0, canvas.width, canvas.height);
    drawBall();
    x += dx;
    y += dy;
}</pre>

<h2 id="Porównaj_swój_kod">Porównaj swój kod</h2>

<p>Możesz porównać kod z tego etapu ze swoim kodem w poniższym podglądem na żywo, oraz spróbować pobawić się nim, aby lepiej zrozumieć jak to działa:</p>

<p>{{JSFiddleEmbed("https://jsfiddle.net/end3r/3x5foxb1/","","395")}}</p>

<div class="summary">
<p>Ćwiczenie: spróbuj zmienić prędkość i kierunek pooruszania się piłki.</p>
</div>

<h2 id="Następne_kroki">Następne kroki</h2>

<p>Narysowaliśmy naszą piłkę i nadaliśmy jej ruch, jednak znika ona poza krawędzią canvasa. W rozdziale trzecim odkryjemy w jaki sposób spraić, aby <a href="/pl/docs/Games/Tutorials/2D_Breakout_game_pure_JavaScript/odbijanie_od_scian">odbijała się od ścian</a>.</p>

<p>{{PreviousNext("Games/Tutorials/2D_Breakout_game_pure_JavaScript/Stworz_element_Canvas_i_rysuj_na_nim", "Games/Tutorials/2D_Breakout_game_pure_JavaScript/odbijanie_od_scian")}}</p>
