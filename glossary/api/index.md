---
title: API
slug: Glossary/API
translation_of: Glossary/API
---
API (Application Programming Interface) jest zbiorem funkcji oraz reguł wewnątrz aplikacji, które umożliwiają interakcję z tą aplikacją za pośrednictwem oprogramowania - w przeciwieństwie do interakcji przez interfejs użytkownika. API można postrzegać jako interfejs pomiędzy aplikacją, która go oferuje, a innymi elementami, np. aplikacjami lub urządzeniami stron trzecich.

Ogólnie rzecz ujmując, w tworzeniu aplikacji internetowych, API jest zbiorem funkcji kodu np. {{glossary("method","metod")}}, {{Glossary("property","właściwości")}}, zdarzeń oraz {{Glossary("URL","adresów")}}, które deweloper może wykorzystać w swojej aplikacji np. do interakcji z komponentami przeglądarki internetowej użytkownika, programami na komputerze użytkownika lub stronami internetowymi i usługami stron trzecich.

Przykłady:

- [API getUserMedia](/pl/docs/Web/API/MediaDevices/getUserMedia) może zostać użyte do przechwycenia dźwięku oraz obrazu z kamery użytkownika, które mogą zostać potem dowolnie wykorzystane przez programistę. Przykładem jest nagrywanie obrazu i dźwięku, przesyłanie go innemu użytkownikowi w trakcie rozmowy konferencyjnej lub wykonywanie zdjęć.
- [API Geolokacyjne](/pl/docs/Web/API/Geolocation) może zostać użyte do zdobycia informacji o lokalizacji z dowolnej usługi, którą użytkownik posiada na swoim urządzeniu (np. GPS). Następnie, może ona zostać użyta w połączeniu z [API Map Google](https://cloud.google.com/maps-platform/), na przykład po to, aby określić pozycję użytkownika na mapie i pokazać mu atrakcje turystyczne w jego okolicy.
- [API Twittera ](https://developer.twitter.com/en/docs)może zostać użyte, aby zdobyć informacje z konta użytkownika na Twitterze, przykładowo po to by wyświetlić jego ostatnie tweety na stronie internetowej.
- [API Animacji Webowych](/pl/docs/Web/API/Web_Animations_API) może być użyte, aby animować części strony internetowej - na przykład sprawić by obrazy poruszały się lub obracały.

## Zobacz też

### Informacje ogólne

- {{Interwiki("wikipedia", "Interfejs_programowania_aplikacji", "API")}} na Wikipedii

### Dokumentacja techniczna

- [Web API reference](/pl/docs/Web/API)
