---
title: Na początek
slug: Learn/CSS/First_steps
tags:
  - CSS
  - CSS:Na_początek
  - Wszystkie_kategorie
translation_of: Learn/CSS/First_steps
translation_of_original: Web/Guide/CSS/Getting_started
original_slug: Web/CSS/Na_początek
---
### Wprowadzenie

Ten kurs wprowadza użytkownika w świat kaskadowych arkuszy stylów (CSS).

Pokaże Ci on, jak korzystać z podstawowych funkcji CSS przy użyciu praktycznych przykładów, które możesz sprawdzić na swoim komputerze. Kurs składa się z dwóch części.

- Część I ilustruje podstawowe funkcje CSS, które działają w Mozilli oraz innych nowoczesnych przeglądarkach.

- Część II zawiera przykłady specjalnych funkcji działających w Mozilli, ale niekoniecznie działających w innych środowiskach.

Ten kurs bazuje na [specyfikacji CSS 2.1](http://www.w3.org/TR/CSS21/).

#### Kto może skorzystać z tego kursu?

Kurs jest przeznaczony dla początkujących, ale może być też przydatny dla osób mających już pewną wiedzę o CSS.

Jeżeli jesteś początkujący, skorzystaj z pierwszej części tego kursu, by zrozumieć działanie CSS i nauczyć się go używać. Potem przeczytaj część drugą, aby zrozumieć zakres wykorzystania CSS w produktach Mozilli.

Jeżeli znasz już trochę CSS, możesz pominąć części kursu, które omawiają znane Ci tematy i skupić się na tych, które są dla Ciebie nowe.

Jeżeli znasz dobrze CSS, ale nie w Mozilli, przejdź do części drugiej.

#### Czego potrzebujesz, zanim zaczniesz?

Aby móc swobodnie korzystać z tego kursu, potrzebujesz edytora plików tekstowych oraz przeglądarkę Mozilla (Firefox lub Mozilla Suite) i powinieneś umieć korzystać z obu tych produktów w podstawowym zakresie.

Jeżeli nie chcesz edytować plików, możesz po prostu czytać kurs i patrzeć na obrazki, ale taka metoda nauki jest znacznie mniej efektywna.

Niektóre części tego kursu mogą wymagać innych aplikacji Mozilli. Części te są opcjonalne. Jeżeli nie chcesz pobierać innych aplikacji Mozilli, po prostu pomiń je.

**Uwaga:**  CSS umożliwia pracę z kolorami, więc niektóre części kursu zależą od kolorów. Możesz z nich wygodnie korzystać, jeśli posiadasz kolorowy wyświetlacz i prawidłowo rozróżniasz kolory.

#### Jak korzystać z tego kursu

Aby korzystać z tego kursu, przeczytaj uważnie wszystkie strony po kolei. Jeżeli pominiesz jedną stronę, możesz mieć trudności z rozumieniem dalszych.

Na każdej stronie sekcja _Informacja_ opisuje, jak działa CSS. Dzięki sekcji _Zadanie_ będziesz mógł wypróbować użycie CSS na swoim komputerze.

Aby sprawdzić, jak dobrze rozumiesz treść, podejmij wyzwanie znajdujące się na dole każdej strony. Rozwiązania niektórych wyzwań są prezentowane na późniejszych stronach kursu.

Aby lepiej zrozumieć CSS, przeczytaj informacje znajdujące się w boksach oznaczonych _Więcej szczegółów_. Użyj znajdujących się tam odnośników, aby dowiedzieć się więcej ze specyfikacji CSS.

### Kurs – część pierwsza

Podstawowy kurs CSS, krok po kroku.

1.  **[Czym jest CSS](/pl/docs/CSS/Na_pocz%c4%85tek/Czym_jest_CSS)**
2.  **[Po co używać CSS](/pl/docs/CSS/Na_pocz%c4%85tek/Po_co_u%c5%bcywa%c4%87_CSS)**
3.  **[Jak działa CSS](/pl/docs/CSS/Na_pocz%c4%85tek/Jak_dzia%c5%82a_CSS)**
4.  **[Kaskadowość i dziedziczenie](/pl/docs/CSS/Na_pocz%c4%85tek/Kaskadowo%c5%9b%c4%87_i_dziedziczenie)**
5.  **[Selektory](/pl/docs/CSS/Na_pocz%c4%85tek/Selektory)**
6.  **[Czytelny CSS](/pl/docs/CSS/Na_pocz%c4%85tek/Czytelny_CSS)**
7.  **[Style tekstowe](/pl/docs/CSS/Na_pocz%c4%85tek/Style_tekstowe)**
8.  **[Kolor](/pl/docs/CSS/Na_pocz%c4%85tek/Kolor)**
9.  **[Treść](/pl/docs/CSS/Na_pocz%c4%85tek/Tre%c5%9b%c4%87)**
10. **[Listy](/pl/docs/CSS/Na_pocz%c4%85tek/Listy)**
11. **[Bloki](/pl/docs/CSS/Na_pocz%c4%85tek/Bloki)**
12. **[Układ](/pl/docs/CSS/Na_pocz%c4%85tek/Uk%c5%82ad)**
13. **[Tabele](/pl/docs/CSS/Na_pocz%c4%85tek/Tabele)**
14. **[Media](/pl/docs/CSS/Na_pocz%c4%85tek/Media)**

### Kurs – część druga

Przykłady wykorzystania CSS w Mozilli.

1.  **[JavaScript](/pl/docs/CSS/Na_pocz%c4%85tek/JavaScript)**
2.  **[Wiązania XBL](/pl/docs/CSS/Na_pocz%c4%85tek/Wi%c4%85zania_XBL)**
3.  **[XUL-owe interfejsy użytkownika](/pl/docs/CSS/Na_pocz%c4%85tek/XUL-owe_interfejsy_u%c5%bcytkownika)**
4.  **[Grafika SVG](/pl/docs/CSS/Na_pocz%c4%85tek/Grafika_SVG)**
5.  **[Dane XML](/pl/docs/CSS/Na_pocz%c4%85tek/Dane_XML)**

{{ languages( { "en": "en/CSS/Getting_Started", "fr": "fr/CSS/Premiers_pas", "it": "it/Conoscere_i_CSS", "ja": "ja/CSS/Getting_Started", "nl": "nl/CSS/Voor_Beginners", "zh-cn": "cn/CSS/\u5f00\u59cb", "pt": "pt/CSS/Como_come\u00e7ar" } ) }}
