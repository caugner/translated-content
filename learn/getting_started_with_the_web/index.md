---
title: Rozpocznij pracę z Siecią
slug: Learn/Getting_started_with_the_web
tags:
  - Beginner
  - CSS
  - Design
  - Guide
  - HTML
  - Index
  - NeedsTranslation
  - TopicStub
  - publishing
  - theory
translation_of: Learn/Getting_started_with_the_web
---
{{LearnSidebar}}

_Rozpocznij pracę z Siecią_ to zwięzła seria wprowadzająca w praktyczne aspekty tworzenia stron internetowych. Skonfigurujesz narzędzia potrzebne do zbudowania prostej strony internetowej i opublikowania własnego prostego kodu.

## Historia twojej pierwszej strony internetowej

Stworzenie profesjonalnej strony internetowej to dużo pracy, więc jeśli dopiero zaczynasz tworzenie stron internetowych, zachęcamy do rozpoczęcia od czegoś małego. Nie zbudujesz od razu drugiego Facebooka, ale nie jest trudno zbudować własną, prostą stronę internetową, więc zaczniemy od tego.

Przeglądając poniższe artykuły w sugerowanej kolejności, przejdziesz od zera do pierwszej strony internetowej. Zacznijmy naszą podróż!

### [Instalacja podstawowego oprogramowania](/pl/Learn/Getting_started_with_the_web/Installing_basic_software)

Jeśli chodzi o narzędzia do budowy strony internetowej, jest wiele do wyboru. Jeżeli dopiero zaczynasz, możesz być zdezorientowany przez szereg edytorów kodu, frameworków i narzędzi do testowania. [Instalując podstawowe oprogramowanie](/pl/Learn/Getting_started_with_the_web/Installing_basic_software) pokazujemy ci krok po kroku, jak zainstalować tylko takie oprogramowanie, które jest Ci potrzebne do rozpoczęcia podstawowego tworzenia stron internetowych.

### [Jak będzie wyglądała twoja strona internetowa?](/pl/Learn/Getting_started_with_the_web/What_will_your_website_look_like)

Zanim zaczniesz pisanie kodu dla swojej strony internetowej, należy ją najpierw zaplanować. Jakie informacje prezentujesz? Jakich czcionek i kolorów używasz? [Jak będzie wyglądać twoja strona internetowa?](/pl/Learn/Getting_started_with_the_web/What_should_your_web_site_be_like) Przedstawiamy prostą metodę, którą możesz zastosować, aby zaplanować treść i wygląd witryny.

### [Radzenie sobie z plikami](/pl/Learn/Getting_started_with_the_web/Dealing_with_files)

Strona składa się z wielu plików: treści tekstowych, kodu, arkuszy stylów, treści multimedialnych itp. Kiedy budujesz stronę internetową, musisz zebrać te pliki w sensowną strukturę i upewnić się, że mogą się one między sobą komunikować. Sekcja [Radzenie sobie z plikami](/pl/Learn/Getting_started_with_the_web/Dealing_with_files) wyjaśnia, jak utworzyć sensowną strukturę plików dla swojej strony internetowej i jakich zagadnień trzeba mieć świadomość.

### [Podstawy HTML](/pl/Learn/Getting_started_with_the_web/HTML_basics)

Hipertekstowy język znaczników (HTML) to kod, którego używasz do strukturyzowania treści internetowych i nadawania im znaczenia i celu. Na przykład, czy zawartość mojej strony to zestaw akapitów, czy wypunktowana lista? Czy na mojej stronie znajdują się obrazy? Czy mam tabelę danych? Nie przytłaczając cię, [podstawy HTML](/pl/Learn/Getting_started_with_the_web/HTML_basics) zapewniają wystarczającą ilość informacji, aby zapoznać Cię z HTML.

### [Podstawy CSS](/pl/Learn/Getting_started_with_the_web/CSS_basics)

Kaskadowe arkusze stylów (CSS) to kod, którego używasz do stylizacji swojej strony internetowej. Na przykład, czy chcesz, aby tekst był czarny, czy czerwony? W którym miejscu na ekranie ma być wyświetlana dana zawartość strony? Jakie obrazy i kolory tła powinny być użyte do udekorowania twojej strony? [Podstawy CSS](/pl/Learn/Getting_started_with_the_web/CSS_basics) przeprowadzą Cię przez to, czego potrzebujesz, aby zacząć.

### [Podstawy JavaScript](/pl/Learn/Getting_started_with_the_web/JavaScript_basics)

JavaScript to język programowania, którego używasz do dodawania interaktywnych funkcji do swojej strony internetowej. Przykładami mogą być gry, rzeczy, które zdarzają się po naciśnięciu przycisków lub wprowadzeniu danych w formularzach, dynamiczne efekty stylizacji, animacje i wiele innych. [Podstawy JavaScript](/pl/Learn/Getting_started_with_the_web/JavaScript_basics) dają ci wyobrażenie o tym, co jest możliwe z tym ekscytującym językiem i jak zacząć.

### [Publikowanie swojej strony internetowej](/pl/Learn/Getting_started_with_the_web/Publishing_your_website)

Po zakończeniu pisania kodu i organizowania plików, które składają się na twoją stronę internetową, musisz umieścić to wszystko w Internecie, aby ludzie mogli ją znaleźć.[Publikowanie swojej witryny](/pl/Learn/Getting_started_with_the_web/Publishing_your_website) opisuje, jak przy minimalnym wysiłku można uzyskać prosty przykładowy kod online.

### [Jak działa sieć](/pl/Learn/Getting_started_with_the_web/Jak_dziala_Siec)

Kiedy wchodzisz na swoją ulubioną stronę internetową, w tle dzieje się wiele skomplikowanych rzeczy, o których możesz nie wiedzieć. [Sposób działania sieci](/pl/Learn/Getting_started_with_the_web/How_the_Web_works) określa, co dzieje się podczas przeglądania strony internetowej na komputerze.
