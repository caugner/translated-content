---
title: Wprowadzenie do obiektów JavaScript
slug: Learn/JavaScript/Objects
tags:
  - JavaScript
  - Objekt
  - Początkujący
  - samouczek
translation_of: Learn/JavaScript/Objects
original_slug: Learn/JavaScript/Obiekty
---
{{LearnSidebar}}

W JavaScript większość rzeczy jest obiektami, począwszy od najbardziej fundamentalnych rzeczy jak stringi czy tablice, na API przeglądarek zbudowanym na szczycie JavaScriptu kończąc. Możesz nawet stworzyć własne obiekty do hermetyzowania powiązanych funkcji i zmiennych w "pakietach", które będą działały jako podręczne kontenery. Obiektowość w JavaScripcie jest kluczowa do dalszego zrozumienia języka, dlatego też przygotowaliśmy ten moduł, aby ci pomóc.  Na początku nauczymy cię teorii obiektowości i składni, później popatrzymy na to, jak tworzyć własne obiekty.

## Wymagania

Zanim rozpoczniesz ten moduł powinieneś być nieco zaznajomiony z HTML i CSS. Radzimy przejść przez moduły [Wprowadzenie do HTML](/pl/docs/Web/Guide/HTML/Introduction) i [Wprowadzenie do CSS](/pl/docs/Learn/CSS/Introduction_to_CSS) zanim rozpoczniesz naukę JavaScriptu.

Powinieneś również być nieco zaznajomiony z podstawami JavaScript zanim zaczniesz zgłębiać szczegóły dotyczące obiektów w tym języku. Zanim rozpoczniesz ten moduł zapoznaj się z [JavaScript pierwsze kroki](/pl/docs/Learn/JavaScript/First_steps) i [JavaScript budowanie bloków](/pl/docs/Learn/JavaScript/Building_blocks).

> **Uwaga:** Jeśli pracujesz na komputerze/tablecie/innym urządzeniu gdzie nie masz możliwości tworzenia swoich własnych plików, powinieneś wypróbować (większość) przykładów kodu w aplikacji webowej takiej jak [JSBin](http://jsbin.com/) lub [Thimble](https://thimble.mozilla.org/).

## Przewodniki

- [Object basics](/pl/docs/Learn/JavaScript/Objects/Basics)
  - : W pierwszym artykule dotyczącym obiektów JavaScript przyjrzymy się podstawom składni dla obiektów i powrócimy do tematów, które przerabialiśmy wcześniej. Powtórzymy niektóre fakty, które wskazują, że wiele właściwości, którymi się już zajmowałeś, to faktycznie obiekty.
- [Object-oriented JavaScript for beginners](/pl/docs/Learn/JavaScript/Objects/Object-oriented_JS)
  - : Po zapoznaniu się z podstawami skupimy się teraz na obiektowym JavaScript (OOJS) - ten artykuł przedstawia podstawowe spojrzenie na teorię programowania obiektowego (OOP), następnie bada, w jaki sposób JavaScript emuluje klasy obiektów za pomocą funkcji konstruktora, oraz jak tworzone są instancje obiektów.
- [Object prototypes](/pl/docs/Learn/JavaScript/Objects/Object_prototypes)
  - : Prototypy są mechanizmem, za pomocą którego obiekty JavaScript dziedziczą cechy od siebie i działają inaczej niż mechanizmy dziedziczenia w klasycznych obiektowych językach programowania. W tym artykule badamy tę różnicę, wyjaśniamy, jak działają łańcuchy prototypów, i przyglądamy się, w jaki sposób można użyć właściwości prototypu do dodania metod do istniejących konstruktorów
- [Dziedziczenie w JavaScript](/pl/docs/Learn/JavaScript/Objects/Inheritance)
  - : Po wyjaśnieniu większości pikantnych szczegółów OOJS, artykuł pokazuje, jak tworzyć "potomne" klasy obiektów (konstruktory), które dziedziczą cechy z ich klas "nadrzędnych". Ponadto przedstawiamy poradę dotyczącą tego, kiedy i gdzie możesz korzystać z OOJS
- [Praca z JSON](/pl/docs/Learn/JavaScript/Objects/JSON)
  - : JavaScript Object Notation (JSON) to standardowy format tekstowy służący do reprezentowania danych strukturalnych, oparty na składni obiektów JavaScript, ktory jest powszechnie używany do reprezentowania i przesyłania danych w witrynach internetowych (t.j. wysyłanie niektórych danych z serwera do klienta, dzięki czemu mogą one być wyświetlane na stronie internetowej). Spotkasz to dość często, więc w tym artykule podajemy wszystko, czego potrzebujesz, aby pracować z JSON przy użyciu JavaScript, w tym analizować JSON w celu uzyskania dostępu do zawartych w nim danych oraz pisanie własnego JSON.
- [Praktyka budowania obiektów](/pl/docs/Learn/JavaScript/Objects/Object_building_practice)
  - : W poprzednich artykułach zapoznaliśmy się ze wszystkimi niezbędnymi teoriami obiektów JavaScript i szczegółami składni, co daje Ci solidną podstawę do rozpoczęcia. W tym artykule zagłębiamy się w praktyczne ćwiczenie, dając Ci trochę więcej praktyki w budowaniu niestandardowych obiektów JavaScript, które tworzą coś ciekawego i kolorowego - jakieś kolorowe podskakujące kuleczki.

## Oceny

- [Dodajemy nowe funkcje do naszego demo z odbijającymi się piłkami](/pl/docs/Learn/JavaScript/Objects/Adding_bouncing_balls_features)
  - : W tej części, jako punkt wyjścia, należy użyć demo odbijających się piłek z poprzedniego artykułu i dodać do niego kilka nowych i interesujących funkcji.
