---
title: Bezpieczny dostęp do składników DOM z poziomu chrome
slug: Bezpieczny_dostęp_do_składników_DOM_z_poziomu_chrome
tags:
  - Bezpieczeństwo
  - DOM
  - Dodatki
  - Rozszerzenia
  - Wszystkie_kategorie
  - XPCNativeWrapper
translation_of: Mozilla/Tech/Xray_vision
---
<p>
</p>
<h3 id="Wprowadzenie" name="Wprowadzenie"> Wprowadzenie </h3>
<p>Podczas tworzenia aplikacji i rozszerzeń, w których kodzie JavaScript używane są interfejsy DOM odwołujące się do treści niezaufanych (np. pochodzących ze stron internetowych), należy zachować ostrożność i sprawdzać, czy pobierane informacje rzeczywiście pochodzą z interfejsu API modelu DOM, czy też ich źródłem są własności JavaScript oraz metody pobierania i ustawiania zdefiniowane w kodzie destrukcyjnej strony. W programach Firefox 1.0.3 i Mozilla 1.7.7 wprowadzono mechanizmy utrudniające przesłanie fałszywych danych do aplikacji XUL i rozszerzeń — obecnie, gdy w kodzie JavaScript działającym na poziomie chrome uzyskiwany jest dostęp do własności lub metody DOM danego obiektu, zwracana jest własność lub metoda DOM, a nie zastępujące je niestandardowe własności lub metody zdefiniowane na stronie internetowej. W programie <a href="pl/Firefox_1.5">Firefox 1.5</a> zastosowano jeszcze bardziej ogólne rozwiązanie (aktywne w domyślnej konfiguracji): aby uzyskać niezabezpieczony dostęp do składników DOM z poziomu rozszerzenia, w jego kodzie należy jawnie wyłączyć blokadę.
</p><p>Istnieją tylko dwa „poprawne” sposoby uzyskiwania dostępu do składników DOM z kodu chrome: dostęp bezpośredni lub jawne użycie obiektu <a href="#Obiekty_XPCNativeWrapper">XPCNativeWrapper</a>. Powszechnie stosowana metoda polegająca na użyciu własności <code>__proto__</code> nie jest bezpieczna w żadnej z wersji programu (patrz poniżej <a href="#Przyk.C5.82ady_NIEPOPRAWNEGO_kodu">Przykłady NIEPOPRAWNEGO kodu</a>).
</p><p>W poniższej tabeli podsumowano kwestie bezpieczeństwa związane z zastosowaniem dwóch „poprawnych” sposobów:
</p>
<table>
<tbody><tr>
<th>
</th><th> Dostęp bezpośredni
</th><th> Jawne użycie obiektu <a href="#Obiekty_XPCNativeWrapper">XPCNativeWrapper</a>
</th></tr>
<tr>
<th> Firefox 1.0.2 lub starszy
</th><td> niebezpieczne
</td><td> bezpieczne
</td></tr>
<tr>
<th> Firefox 1.0.3 lub nowszy (1.0.x)
</th><td> bezpieczne, gdy zagwarantowano istnienie własności
</td><td> bezpieczne
</td></tr>
<tr>
<th> Firefox 1.5
</th><td> bezpieczne, gdy ustawiono preferencję <code>xpcnativewrappers=yes</code> (wartość domyślna)
</td><td> bezpieczne
</td></tr></tbody></table>
<h3 id="Dost.C4.99p_bezpo.C5.9Bredni" name="Dost.C4.99p_bezpo.C5.9Bredni"> Dostęp bezpośredni </h3>
<p>W skryptach, które zaprojektowano do uruchamiania wyłącznie w Firefoksie w wersji 1.0.3 oraz nowszych wersjach z serii 1.0.x, a także w skryptach działających w Firefoksie 1.5 lub nowszym przy ustawionej preferencji <code>xpcnativewrappers=yes</code>, wystarczy użyć następującego kodu:
</p>
<pre class="eval">return contentWindow.document.title == contentWindow.getSelection();
</pre>
<p>Dostęp bezpośredni w Firefoksie 1.0.3 (oraz nowszych wersjach z serii 1.0.x) jest bezpieczny dopóki, dopóty gwarantowane jest posiadanie przez obiekt danej własności lub metody, do której dostęp jest uzyskiwany za pośrednictwem deklaracji IDL obiektu. Na przykład własność <code>foo.nodeType</code> jest bezpieczna, jeżeli jest pewne, że zmienna <code>foo</code> jest obiektem typu <code>Node</code>; z kolei metoda <code>foo.getSelection()</code> jest bezpieczna, dopóki jest pewne, że zmienna <code>foo</code> reprezentuje okno (obiekt <code>window</code>). Przestrzeganie tych zasad może nie być łatwe — o ile na przykład obiekt <code>nsIDOMNSHTMLDocument</code> posiada metodę <code>open()</code>, o tyle nie ma jej obiekt <code>nsIDOMXULDocument</code>; użycie metody <code>document.open()</code> w Firefoksie 1.0.3 NIE jest więc bezpieczne, ponieważ obiekt <code>document</code> może reprezentować dokument XUL. W takich przypadkach należy skorzystać z operatora <code>instanceof</code>, aby określić, czy obiekt obsługuje dany interfejs IDL (w omawianym przykładzie jest to interfejs <code>nsIDOMNSHTMLDocument</code>).
</p><p>W Firefoksie 1.5 dostęp bezpośredni jest zawsze bezpieczny, chyba że w <a href="pl/Rejestracja_Chrome">pliku manifestu rozszerzenia</a> użyto wskaźnika <code>xpcnativewrappers=no</code>. W przypadku braku tego wskaźnika obiekty <a href="#Obiekty_XPCNativeWrapper">XPCNativeWrapper</a> stosowane są domyślnie.
</p>
<h3 id="Jawne_u.C5.BCycie_obiektu_XPCNativeWrapper" name="Jawne_u.C5.BCycie_obiektu_XPCNativeWrapper"> Jawne użycie obiektu <a href="#Obiekty_XPCNativeWrapper">XPCNativeWrapper</a> </h3>
<pre class="eval">var winWrapper = new XPCNativeWrapper(contentWindow,
                                      'document', 'getSelection()');
var docWrapper = new XPCNativeWrapper(winWrapper.document, 'title');
return docWrapper.title == winWrapper.getSelection();
</pre>
<p>Należy zwrócić uwagę, że w powyższym przykładzie zastosowano <em>dwa</em> obiekty opakowujące, aby uzyskać dostęp do własności <code>window.document.title</code> — jeden do uzyskania dostępu do własności <code>document</code> obiektu <code>window</code>, natomiast drugi do odczytania własności <code>title</code> obiektu <code>document</code>.
</p><p>Korzystanie z obiektów XPCNativeWrapper jest bezpieczne we wszystkich wersjach Firefoksa, choć zmniejsza czytelność kodu i wymaga opakowania każdego obiektu DOM.
</p><p>Więcej informacji o stosowanej składni można znaleźć w <a class="external" href="http://kb.mozillazine.org/XPCNativeWrapper">artykule na temat obiektów <code>XPCNativeWrapper</code> w bazie wiedzy witryny MozillaZine</a>.
</p>
<h3 id="Obiekty_XPCNativeWrapper" name="Obiekty_XPCNativeWrapper"> Obiekty XPCNativeWrapper </h3>
<p>Obiekty <code><a href="pl/XPCNativeWrapper">XPCNativeWrapper</a></code> służą do opakowywania innych obiektów, tak aby można było do nich uzyskać bezpieczny dostęp z poziomu kodu uprzywilejowanego.
</p><p>Istnieją dwa sposoby korzystania z obiektów <code>XPCNativeWrapper</code>. Starszy sposób polega na jawnym użyciu ich w kodzie. Sposób nowszy (zastosowanie preferencji <code>xpcnativewrappers=yes</code>) jest dostępny w programie <a href="pl/Firefox_1.5">Firefox 1.5</a> i w nowszych wersjach (a także we wstępnych wydaniach alfa o nazwie Deer Park oraz edycjach beta).
</p>
<h3 id="Przyk.C5.82ady_NIEPOPRAWNEGO_kodu" name="Przyk.C5.82ady_NIEPOPRAWNEGO_kodu"> Przykłady NIEPOPRAWNEGO kodu </h3>
<p>NIEPOPRAWNE w Firefoksie 1.0.2 i starszych — skrypt może zastąpić metodę pobierania <code>nodeType</code>:
</p>
<pre class="eval">return targetNode.nodeType == 1;
</pre>
<p>NIEPOPRAWNE w Firefoksie 1.0.2 i starszych — skrypt może zastąpić metodę <code>getSelection</code>:
</p>
<pre class="eval">return contentWindow.getSelection();
</pre>
<p>NIEPOPRAWNE we <em>wszystkich</em> wersjach. Niektórzy programiści korzystali kiedyś z tego niepewnego sposobu. W starszych wersjach przeglądarki skrypt może zastąpić metodę <code>getSelection</code>, <em>a ponadto</em> sposób ten w ogóle nie działa w programach Firefox 1.0.3 i Mozilla 1.7.7:
</p>
<pre class="eval">return contentWindow.__proto__.getSelection.call(contentWindow);
</pre>
<p>NIEPOPRAWNE w Firefoksie 1.0.2 i starszych — skrypt może zastąpić wewnętrzną metodę pobierania, nawet jeżeli metoda zewnętrzna jest bezpieczna:
</p>
<pre class="eval">var winWrapper = new XPCNativeWrapper(contentWindow, 'document');
// dostęp do obiektu contentWindow.document jest teraz bezpieczny, ale odczytywanie własności .title
// spoza zwracanego dokumentu wciąż nie jest bezpieczne.
return winWrapper.document.title;
</pre>
<p>NIEPOPRAWNE w Firefoksie w wersjach starszych niż 1.5 — skrypt może ustawić metodę <code>document.open</code> dla dokumentów innych niż dokumenty HTML, w których nie istnieje metoda DOM <code>document.open</code>:
</p>
<pre class="eval">return contentWindow.document.open();
</pre>
<div class="noinclude">
</div>
{{ languages( { "en": "en/Safely_accessing_content_DOM_from_chrome", "fr": "fr/Acc\u00e8s_s\u00e9curis\u00e9_au_contenu_DOM_depuis_le_chrome", "ja": "ja/Safely_accessing_content_DOM_from_chrome" } ) }}
